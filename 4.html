<html><body style="text-align: center; font-family: Helvetica, sans-serif;">
  <br><br><br>
  <h1>IV Diversit&agrave;</h1><br><br><br>
  <div style="margin-left: 20%; margin-right: 20%; width: 60%; text-align: justify; font-size: 18;">
    La diversit&agrave;. Tema che diventa sempre pi&ugrave; attuale. Per iniziare, stabiliamo le due leggi fondamentali della diversit&agrave;:<br>
    <br> 
    10 Per qualsiasi parte in cui pu&ograve; essere suddivisa o semplicemente "osservata" una cosa, avremo sempre qualcosa di diverso, fosse anche il fatto che le due "parti", nonostante siano perfettamente identiche, magari risiedono in due posti diversi.<br>
    <br>
    11 Per qualsiasi parte in cui pu&ograve; essere suddivisa o semplicemente "osservata" una cosa, avremo sempre qualcosa di simile, fosse anche il fatto che le due "parti", nonostante siano completamente diverse, si trovino comunque in quella cosa.<br>
    <br>
    Ma di che parla? Son tutti complicati questi capitoli! Prendete allora due persone: anche se sono molto, molto simili, avranno sempre qualcosa di diverso. Ma allo stesso tempo, saranno due esseri umani. "Do we not bleed, if you prick us?" chiede il mercante di Venezia, trattato come "diverso". Eppure, qualsiasi umano, se ferito, sanguina. Condividiamo tante fragilit&agrave;, noi umani.
    <br>
    Se vogliamo essere pi&ugrave; scientifici e sintetici, sostituiremo la parola "cosa" con sistema. E per sistema potete intendere anche l'intero Universo o, se volete rispolverare l'odiosissimo capitolo I, con sistema potete anche intendere tutto il campo dell'esistenza. Ricordate? Ok, ok! Andiamo avanti:<br>
    <br>
    12 Per qualsiasi parte in cui pu&ograve; essere "osservato" un sistema, avremo sempre qualcosa di <i>simile</i>, fosse anche il fatto che le due "parti", nonostante siano completamente diverse, facciano parte di quel sistema, e qualcosa di <i>diverso</i>, fosse anche il fatto che le due "parti", nonostante siano perfettamente identiche, risiedano in due punti diversi dello stesso sistema.<br>
    <br>
    Che ne dite? Ci pu&ograve; stare? Ogni umano &egrave; un sistema, vi ricordate? Un "zoo-eco-sistema" che cammina. Poi, se vogliamo fare le cose pi&ugrave; complesse, possiamo metterci anche la coordinata tempo e strappare un sorriso ai fan di Eraclito. Abbiamo infatti che:<br>
    <br>
    13 La stessa parte, osservata in un tempo diverso, &egrave; essa stessa simile a s&eacute; stessa e diversa, fosse anche solo per il fatto che, rimasta perfettamente identica, &egrave; ora osservata in un tempo distinto dal precedente.<br>
    <br>
    Dai, ci sta. Noi stessi siamo cos&igrave;. Anche se abbiamo un fratello gemello, un "gemello identico", sappiamo bene di esser diversi. La vita ci cambia, le esperienze. Ma che vi racconto di nuovo? Son tutte cose che gi&agrave; sappiamo. E anche noi stessi. Siamo sempre noi, ma cambiamo in continuazione. Queste temi li trovate anche nei manualetti di psicologia finta o di self-awareness.<br>
    <br>
    E adesso? A che serve tutto questo? Serve a scardinare il primo e pi&ugrave; difficile equivoco della "Scienza della Cooperazione". L'idea dello scopo comune. Preparatevi, perch&eacute; da qui inizia una lunga serie di delusioni, propedeutiche, come sempre, ad un probabile vantaggio condiviso finale, a un benessere diffuso, ma son comunque cocenti delusioni. Specialmente per i romantici e gli idealisti. Ma ce ne sono anche per i liberisti e per i cinici. Ad ognuno la sua! Tempo al tempo. Iniziamo ora, come detto, da questa fantomatica idea di uno scopo comune.<br>
    <br>
    Perch&eacute; dovete sapere che lo scopo comune, infatti, non esiste.
  </div><br><br><br><br><br><br>
  <h1><a href="3.html" style="text-decoration: none;"><</a> <a href="4.html" style="text-decoration: none;">></a></h1>
  <h5><a href="https://creativecommons.org/licenses/by-nc-sa/4.0/">Creative Commons BY-NC-SA International License</a></h5>
  <a 
</body><html>