<html><head><link rel="preconnect" href="https://fonts.gstatic.com">
  <link href="https://fonts.googleapis.com/css2?family=Prompt:wght@300&display=swap" rel="stylesheet"></head>
  <body style="text-align: center; font-family: Prompt, Helvetica, sans-serif; font-weight: 300;">
  <br><br><br>
  <h1>V Umani</h1><br><br><br>
  <div style="margin-left: 20%; margin-right: 20%; width: 60%; text-align: justify; font-size: 18;">
    Fermiamoci un attimo. Le premesse son tante, ma parliamo di noi umani.<br>
    Chi siamo?<br>
    <br>
    Se osserviamo il mondo così come ce l'hanno raccontato, tra persone care e libri di scuola, tra scienza e relazioni, appaiono alcune cose fondamentali. Tendiamo a separare ciò che è "umano" da ciò che è "la realtà". Il reale, la realtà fisica, ci appare come separata da noi. Tanta letteratura, scientifica e non, è probabilmente responsabile di questo. In verità, o se vogliamo scherzarci su possiamo dire "in realtà", non siamo poi così separati. Questo è il grande messaggio degli ecologi, di chi crede nella natura, in "madre terra", in un "uno" che intesse ogni cosa.<br>
    <br>
    Nonostante non vi sia una grande separazione, ci sono cose imprevedibili o che ci sembrano lontane da noi che non riconosciamo come umane. Le metamorfosi del tempo meteorologico, così imprevedibili, ci risultano indecifrabili. Così altri fenomeni naturali pericolosi, come i terremoti, le eruzioni vulcaniche, le tempeste alluvionali, gli tsunami. Altre, che fanno sempre parte della natura-realtà, invece, ci meravigliano per quanto siano "vicine a noi". Ad esempio, avete mai visto quei video dei metronomi che "vanno in sincronia"? Ci stupisce come due metronomi, delle specie di orologi senza lancette che girano, nonostante partano con ritmi diversi, si allineino e poi battano il tempo all'unisono. Anche loro sembrano freddi e calcolatori, come nel capitolo sulla matematica. Poi vanno in relazione e ci fanno "simpatia" e stupore. Per noi umani è facile battere le mani a ritmo, cantare insieme, la musica stessa ci appare come un'invenzione che fa parte della realtà ma prima non c'era, è tutta "umana".<br>
    <br>
    


  </div><br><br><br><br><br><br>
  <h1><a href="3.html" style="text-decoration: none;"><</a> <a href="4.html" style="text-decoration: none;">></a></h1>
  <h5><a href="https://creativecommons.org/licenses/by-nc-sa/4.0/">Creative Commons BY-NC-SA International License</a></h5>
  </body><html>